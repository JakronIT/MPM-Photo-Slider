<p>W oświęcimskiej dzielnicy Zasole przy ulicy św. Maksymiliana Kolbego, w budynkach
    przedwojennego przedsiębiorstwa Polskiego Monopolu Tytoniowego, w których podczas wojny mieściły się
    magazyny zaopatrzenia załogi obozu Auschwitz, funkcjonuje od 2005 r. Państwowa Wyższa Szkoła Zawodowa
    im. Witolda Pileckiego, rotmistrza Wojska Polskiego, jednego z czołowych działaczy więźniarskiego ruchu
    oporu w obozie, straconego w 1948 r. w Warszawie z nakazu władz komunistycznych. Szkoła znajduje się
    niedaleko Państwowego Muzeum Auschwitz (terenu byłego obozu macierzystego Auschwitz I) i byłych
    żwirowisk, w których esesmani dokonali szereg egzekucji więźniów przez rozstrzelanie. </p>
<br>
<p>
    Rektorat uczelni mieści się w budynku określanym podczas wojny jako Stabsgebäude, a obecnie Collegium
    Primum. W tym właśnie budynku w czerwcu-lipcu 1940 r. przebywało przejściowo 728 pierwszych więź- niów
    politycznych KL Auschwitz, Polaków i kilkunastu polskich Żydów. Na podwórzu obok budynku musieli
    odbywać,pod nadzorem esesmanów, mordercze ćwiczenia, zwane „sportem”. Pierwszymi ofiarami tych ćwiczeń
    byli
    Żydzi.Tu zaczęło się piekło Auschwitz. Przypomina o tym tablica pamiątkowa umieszczona na ścianie
    budynku
    rektoratu. Jedno ze zdań tekstu tej tablicy przypomina, że KL Auschwitz, obok funkcji obozu
    koncentracyjnego, pełnił rolę największego nazistowskiego ośrodka zagłady Żydów europejskich.
    Szerzej na temat losu więźniów z pierwszego transportu patrz m.in. Irena Strzelecka, Pierwsi Polacy w KL
    Auschwitz, „Zeszyty Oświęcimskie”, Oświęcim 1983 nr 18, s. 5-144; Księgi Pamięci (19–tomowa dokumentacja
    poświęcona Polakom deporto-wanym do KL Auschwitz z różnych regionów okupowanej Polski), t. 1 (Warszawa -
    Oświęcim 2002), s. 93–197 (opracowanie I. Strzeleckiej). Ponadto na temat zakwaterowania w latach
    1942-1944 w Stabsgebäude więźniarek, głównie Żydówek: Lore Shelley, Schreiberinnen des Todes. Bielefeld
    1992.)</p>
<br>
<p>
    W 2009 r., w trakcie prac remontowych w drugim budynku Wyższej Szkoły Zawodowej (Collegium sub
    Horologio)
    odkryto w ścianie niecodzienne znalezisko – butelkę, w której znajdował się zwinięty w rulon kawałek
    papieru, najprawdopodobniej fragment papierowego worka na cement. Butelkę tę zamurowa-li w ścianie, we
    wrześniu 1944 r. więźniowie budujący tam schron przeciwlotniczy dla członków załogi obozu. Było to
    sześciu
    Polaków i jeden Żyd z Francji. Najwyraźniej nie będąc pewni, czy przeżyją obóz, wypisali na kartce swe
    nazwiska, miejscowości, z których pochodzili i numery obozowe, dodając, iż wszy-scy byli w wieku od 18
    do 20
    lat. Niedługo po tym odkryciu udało się odnaleźć dwóch spośród nich: Wa-cława Sobczaka oraz Alberta
    Veissida. Miejsce odkrycia przekształcono w interesująco wyglądającą małą ekspozycję, której centralny
    element stanowi kopia znalezionej kartki (oryginał przekazano do archiwum Państwowego Muzeum
    Auschwitz-Birkenau).</p>
<br>
<p>(Więcej informacji na temat odnalezionego w PWSZ listu znaleźć można na stronach internetowych
    Państwowego
    Muzeum Au-schwitz-Birkenau oraz PWSZ. Ponadto o brawurowej ucieczce przebranych w mundury esesmańskie
    czterech więźniów samo-chodem z tego terenu opowiada film pt. „Uciekinier” (w reżyserii Marka Tomasza
    Pawłowskiego z 2006 r.)</p>
<br>
<p>Niemal cały rejon wokół ulic Maksymiliana Kolbego i Stanisławy Leszczyńskiej w dzielnicy Zasole to dawny
    obszar gospodarczy obozu Auschwitz, gdzie funkcjonowały różnego rodzaju magazyny, warsztaty, także
    przedsiębiorstwa przemysłowe SS. Znaczna część tych obiektów została po wojnie rozebrana, względnie
    przebudowana. W zasadzie w oryginalnym stanie, jeżeli chodzi o zewnętrzny wygląd, zachowały się bu-dynki
    mieszczące obecnie Państwową Wyższą Szkołę Zawodową.</p>
<br>
<p>
    Przy ul. M. Kolbego, tuż na południe od PWSZ, zachował się olbrzymi drewniany barak dawnej kuchni SS.
    Codziennie przybywali tam na posiłki wyżsi i niżsi rangą esesmani. Na strychu baraku ukrywał się przez
    trzy
    doby więzień Lucjan Motyka, zanim zdołał zbiec nocą z Auschwitz. W zimie z 2014 na 2015 rok uległa
    zawaleniu
    część zadaszenia tej budowli, jednak ostatnio zrekonstruowano je. Doprowadziła do tego fundacja
    „Pobliskie
    Miejsca Pamięci Auschwitz–Birkenau”, która przejęła obiekt ten pod swą opiekę i o której będzie mowa w
    rozdziale 9-01.</p>
<br>
<p>
    Niemal naprzeciw baraku kuchni SS funkcjonuje od 1992 r. katolickie Centrum Dialogu i Modlitwy założone
    po długich negocjacjach przez Arcybiskupa Franciszka Kardynała Macharskiego z Krakowa w porozu-mieniu z
    biskupami całej Europy i przedstawicielami organizacji żydowskich. Poza funkcją hotelu i hostelu dla
    turystów (pielgrzymów) pragnących bliżej zapoznać się z reliktami i historią Auschwitz, prowadzi ono
    szeroką
    działalność edukacyjną.</p>
<br>
<p>
    Od zachodniej strony sąsiaduje z Centrum klasztor Sióstr Karmelitanek sprawujący pieczę nad pamięcią o
    św. Edycie Stein, wybitnej karmelitance – intelektualistce niemiecko-żydowskiego pochodzenia, zabitej w
    1942r. w jednej z komór gazowych Auschwitz.</p>
<br>
<p>
    Stamtąd proponowalibyśmy udać w kierunku na północ od PWSZ ul. M. Kolbego, względ-nie wzdłuż zachowanej
    bocznicy kolejowej, którą docierały pociągi z pierwszymi więźnia-mi obozu. W pierwszym dziesięcioleciu
    XXI w., w ramach inwestycji budowlanych związanych z tworzeniem szkoły i porządkowaniem okolicznego
    terenu,
    położono wzdłuż bocznicy (pomiędzy przeci-nającą ją ulicą imienia Józefa Szajny, więźnia Auschwitz,
    artysty zasłużonego w upamiętnianiu ofiar obozu, a ul. S. Leszczyńskiej) chodnik. Idąc nim można w ciągu
    kilku
    minut dotrzeć do miejsca, gdzie po le-wej stronie, na terenie za betonowym płotem, tuż przed lekkim
    zakrętem
    bocznicy w prawo, funk-cjonowała od połowy 1942 roku tzw. Kanada I. Był to zespół kilku baraków –
    magazynów, w których – analogicznie do licznych innych powstałych później tego rodzaju magazynów
    obozowych –
    gromadzo-no, sortowano i przygotowywano do dalszego wykorzystania, w części do wywiezienia w głąb III
    Rze-szy, mienie zagrabione Żydom – ofiarom realizowanej w obozie masowej zagłady. Posortowane rze-czy
    ładowano do wagonów podstawianych na bocznicę. We wrześniu 1944 r. w obrębie „Kanady I”, w przedwojennym
    budynku mieszkalnym przekształconym w komorę dezynfekcyjną, zburzonym w latach 60. XX. wieku, zabito
    gazem
    200 więźniów żydowskich z Sonderkommando – więźniarskiej grupy roboczej zmuszonej do pracy przy obsłudze
    krematoriów i komór gazowych.</p>
<br>
<p>
    Na północ od terenu byłej „Kanady I”, po lewej stronie bocznicy i ul. Leszczyńskiej wznoszą się
    zabu-dowania
    byłych niemieckich zakładów przemysłowych: Deutsche Ausrüstungswerke - DAW i Weichsel Union Metallwerke.
    W
    zakładach tych zatrudniano m.in. 3 tys. więźniów. Więźniarki żydowskie przemycały z fabryki Union do
    obozu
    Birkenau izolowane nożyce, niezbędne do przecięcia drutów ogrodzenia obo-zowego, materiały wybuchowe
    oraz
    benzynę i naftę, dla przygotowujących się do powstania więźniów Sonderkommando. Do tego największego
    buntu
    więźniów Auschwitz doszło 7 październiku 1944 r.</p>
<br>
<p>
    (Szerzej na temat żydowskich więźniów Sonderkommando i więźniarek zatrudnionych w fabryce Union patrz m.
    in.: Danuta Czech, Kalendarz wydarzeń w KL Auschwitz. Oświęcim 1992; Lore Shelley (wyd), The Union
    Kommando
    in Auschwitz: The Au-schwitz Munition Factory Though the Eyes of Its Former Slave Laborers. Lanham-New
    York-London 1996;Gideon Greif, “…pła-kaliśmy bez łez …”. Relacje więźniów żydowskiego Sonderkommando z
    Auschwitz. Warszawa – Oświęcim 2001; Igor Bartosik, Bunt Sonderkommando. Oświęcim 2014)
</p>
<br>
<p>
    W odległości około kilometra na północ od byłej „Kanady I”, w pobliżu dworca kolejowego, u zbiegu ulic
    S.
    Leszczyńskiej i Wyzwolenia (rondo) stoi kilka budynków mieszkalnych, wybudowanych przed wojną dla
    pracowników pobliskiej cynkowni. W 2002 r. umieszczono na jednym z tych budynków tablicę pa-miątkową
    przypominającą, że podczas wojny funkcjonował tam Gemeinschaftslager, obóz dla robotników cywilnych,
    zatrudnionych przy budowie i rozbudowie obozu Auschwitz. W miarę możliwości udzielali oni więźniom
    pomocy,
    przekazując im potajemnie żywność i lekarstwa oraz pośrednicząc w nielegalnej kore-spondencji z
    rodzinami.
</p>